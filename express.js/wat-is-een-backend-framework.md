# Wat is een backend framework?

#### Frontend

De frontend is wat de gebruiker ziet: met HTML, CSS en TypeScript (of JavaScript) zorg je voor een structuur waarin de gebruiker kan navigeren. CSS helpt je met layout en opmaak, en TypeScript zorgt voor interactie. Het proces speelt zich volledig in de browser af. Scripts gebruik je om interactie toe te laten door de gebruiker. Deze interactie kan lokale aanpassingen veroorzaken in de client, bv het veranderen van een kleur van een knop, het sorteren van een lijst etc. Maar scripts kunnen ook communiceren buiten het proces in de browser. Aan de hand van API calls kan de client data ophalen van de backend, of data versturen naar de backend.

#### Backend

De backend zorgt voor de connectie met databases, het verwerken van data en het beschikbaar stellen van deze data via een API. Dit proces speelt zich op de server af. Client applicaties kunnen deze server applicatie raadplegen om data op te halen of te verwerken.

